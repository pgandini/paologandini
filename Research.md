---
title: Research
layout: page
nav_order: 3
---
# Research Interests


### 1. Introduction
<details>
<summary>Click to expand</summary>
La mia carriera scientifica è iniziata nell’esperimento BaBar (SLAC) con la misura di polarizzazione di decadimenti in mesoni assiali. Tale lavoro, primo nel suo genere, è stato pubblicato in PRD.
Durante il dottorato, ho iniziato a lavorare nell’esperimento LHCb (CERN). Sono membro della collaborazione  LHCb dal 2009 ed ho firmato tutti i suoi articoli, documenti tecnici e report. Mi sono occupato sia di hardware che analisi dati, ricoprendo diversi ruoli organizzativi e di servizio per la collaborazione.
Ho contribuito alla ricerca e alla presentazione del primo evento adronico di B nel 2009-2010, per l’esattezza un evento di decadimento B → DX, con la presentazione pubblica dei primi picchi di massa invariante dell’esperimento mai prodotti.
Sono stato inoltre firmatario e partecipante di tutte le attività di design e costruzione della prima fase di upgrade (Phase-I). Ho avuto ruoli di responsabilità e ruoli operativi nella costruzione dell’Upstream Tracker di LHCb, in cui sono tuttora direttamente coinvolto.
All’interno della collaborazione LHCb, ricopro ed ho ricoperto in passato diversi ruoli di coordinamento. [/expand]
Sono autore di almeno 20 note interne di analisi, come contact author o proponente, ed altrettante pubblicazioni su giornali peer-reviewed.
Sono membro attivo di numerosi working group, e.g. B2OC (decadimenti open-charm), BandQ (spettroscopia e affini) ed EW (che comprende le mie attività in produzione esclusiva).
Sono revisore interno di numerose attività di analisi, nonché referee per giornali internazionali. Coordino diverse attività di ricerca nell’ambito della ricerca di stati esotici e convenzionali, con proposta di nuovi canali.
</details>


## 2. Analisi Dati - Spettroscopia e ricerca di nuovi stati
<details>
<summary>Click to expand</summary>
Negli ultimi anni ho proposto diverse analisi sulla ricerca di nuovi stati convenzionali ed esotici. Il mio interesse si è concentrato in particolare nella ricerca di barioni pesanti, settore molto poco conosciuto a livello sperimentale nell’era pre-LHC, in cui LHCb si è dimostrato essere leader. 
Il mio lavoro ha portato alla scoperta di numerosi nuovi stati e alla nascita di un vero e proprio filone di indagine tuttora attivo all’interno della comunità. Tali analisi sono state realizzate in autonomia o in team di piccole dimensioni, situazione inusuale per una grande collaborazione. Si è inoltre creata una fitta collaborazione tra la comunità teorica e quella sperimentale.
Assieme allo studio di stati adronici, ho proposto lo studio di canali contenenti muoni che ha portato notevole interesse sia all’interno di LHCb che in altri esperimenti (BESIII). Sono stato anche autore di numerosi contributi sul CERN Courier riguardo a tali attività. I dettagli sulle analisi proposte sono inclusi nella lista pubblicazioni.
Le nuove risonanze osservate ad LHC sono documentate sinteticamente in: https://www.nikhef.nl/~pkoppenb/particles.html. Il mio lavoro ha contribuito all’osservazione sperimentare di oltre 12 nuovi stati su gli oltre 70 scoperti negli ultimi 10 anni.
Sono inoltre proponente e membro di nuove task-force di analisi, per la ricerca di stati doppio-pesanti ed esotici. Tali studi di fattibilità si concretizzeranno nelle analisi sui dati raccolti durante Run3-4, data l’alta luminosità integrata richiesta per tali ricerche.
</details>


## 3. Analisi Dati - Central Exclusive Production (CEP)
<details>
<summary>Click to expand</summary>
Sono stato convener del gruppo di Central Exclusive Production a LHCb. Tale fisica non era inizialmente ritenuta fattibile presso il nostro esperimento ed è stata possibile con l’installazione di un nuovo detector in avanti (Herschel).
Il detector Herschel consiste in piani di scintillatori situati nel tunnel di LHC a circa 200m dalla regione di interazione, per aumentare la copertura angolare dell’esperimento e fornire veto di attività.
Mi sono occupato sia di attività di analisi, come proponente delle prime pubblicazioni su questo argomento, sia dell’aspetto sperimentale (installazione, mantenimento, calibrazione, riparazione). In particolare, sono stato responsabile della calibrazione e del funzionamento del detector ed ho ideato il trigger hardware per permettere la raccolta di tali eventi. Infine, mi sono occupato della sua integrazione nel software/hardware esistente di LHCb. 
Questa attività è stata particolarmente interessante vista la complementarità di queste attività a bassa occupanza del detector con il resto della fisica di LHCb ed ha richiesto lo sviluppo di ogni aspetto ab-initio (ad esempio con la concertazione con il management della collaborazione e i responsabili delle operazioni al pit).
</details>


## 4. Analisi Dati - Violazione CP e matrice CKM
<details>
<summary>Click to expand</summary>
Sono stato autore della prima analisi riguardante transizioni b → c ad albero. Questo è stato il focus principale della mia attività di dottorato ed ha portato alla prima osservazione sperimentale del canale soppresso B → DK (con metodo ADS/GLW). Tale stato finale è considerato uno dei golden channel per la misura dell’angolo γ della matrice CKM, che costituisce uno degli argomenti principali per cui è stato proposto l’esperimento LHCb. La prima misura, pubblicata nella sua prima versione nel 2012 con una luminosità integrata di soli 1fb-1, è stata poi raffinata ed espansa per includere più canali e notevoli miglioramenti nella selezione dei canali rari.
I tool sviluppati sono tuttora in uso in LHCb, mentre le PDF (Probability Density Function) ideate per descrivere i fondi parzialmente ricostruiti (dove una particella è persa nella catena di decadimento) sono state utilizzate per effettuare misure di asimmetrie in ulteriori canali contenenti particelle neutre (e.g π0 / γ).
Queste misure hanno infine portato all’estrazione dell’angolo γ della matrice CKM, considerato uno dei key goal per cui LHCb è stato inizialmente ideato. Sono stato coinvolto nello sviluppo del fitter frequentista tuttora usato dalla collaborazione.
</details>


## 5. Sviluppo, Costruzione, Caratterizzazione dei Circuiti di Front-end dell’Upstream Tracker
<details>
<summary>Click to expand</summary>
L’Upstream Tracker (UT) consiste in un rivelatore a strip di silicio situato prima del dipolo magnetico di LHCb. Il detector è composto da 4 piani di circa 1m2 ciascuno, organizzati in “stave” verticali di sensori, con una superficie approssimativamente di 10x10cm di silicio ciascuno, instrumentati con strip ad alta densità.
Il design è caratterizzato da una alta efficienza di rivelazione (gapless), alta densità di strip per gestire la grande occupanza attesa nel detector e una bassa lunghezza di radiazione per minimizzare il multiple scattering. E’ stato realizzato un cutout circolare dei sensori più interni per massimizzare l’area sensibile attorno alla beampipe.
Presso la sezione di Milano, sono stato responsabile di tutta la filiera di costruzione dei circuiti ibridi del front end. Questo ha previsto lo sviluppo, la costruzione, la caratterizzazione meccanica ed elettrica di tutti i circuiti ibridi attualmente montati sul nuovo tracciatore.
Il programma di produzione ha previsto la produzione e consegna di
Più di 1100 ibridi denominati “VERA” a 4 chip (4400 chip, detector grade, con un numero di canali non funzionanti minore del per mille), ciascuno con 128 canali.
Piu di 110 ibridi denominati “SUSI” a 8 chip, con caratteristiche simili ma aventi una densità di canali doppia per instrumentare la parte centrale del tracciatore dove l’occupanza è maggiore.
Il lavoro di Milano ha previsto:
Incollaggio: si è sviluppato un sistema di incollaggio dei chip con colla conduttiva. Date le grandi fluenze previste, la colla è stata caratterizzata da test di radiazione. Mi sono inoltre occupato delle campagne di irraggiamento per testare la radiation-hardness dei materiali e collanti impiegati.
Bonding: di tutti i canali analogici e digitali 
Burn-in: ogni scheda è stata inserita in una camera climatica per 7 giorni a 60 gradi ed alimentata secondo un protocollo ben preciso, in maniera da evidenziare eventuali early failures. I test sono stati effettuate su tutte le schede
Test elettrico: di tutti i canali per valutare la performance dei chip bondati, prima e dopo lo stress test ad alta temperatura.
Ispezione ottica: controllo qualità dei bonding ed eventual pull test a campione
Spedizione: abbiamo sviluppato un sistema di storage e trasporto ad ambiente controllato per garantire una delivery via aerea ai colleghi di Syracuse, che si sono occupati delle successive operazioni di costruzione delle staves.
Tutti i punti descritti sono stati ideati a Milano, comprese le tecniche e la realizzazione di tutti i tool necessari. 
Accanto alle attività di produzione, mi sono inoltre occupato della riorganizzazione della camera pulita, dell’organizzazione dei turni e del lavoro, nonché della gestione dei rapporti con le industrie coinvolte nella costruzione dei bare flex. 
La costruzione e consegna dei circuiti è stata ultimata completamente secondo le tempistiche.
</details>


## 6. Technical Design Report (TDR) e Simulazione
<details>
<summary>Click to expand</summary>
Ho partecipato alla scrittura del Technical Design Report (TDR) dell’Upstream Tracker per l’upgrade del tracciatore di LHCb.
Mi sono occupato delle prime simulazioni del detector nelle nuove condizioni sperimentali ad alto pile-up. Sono stato responsabile della caratterizzazione del ghost-rate e dell’efficienza di tracciamento per ottimizzare il design.
Accanto a tale attività di simulazione, ho coordinato il testing dei primi prototipi di silicio su fascio (al PS e SPS del CERN), con la caratterizzazione della loro performance, inclusa pubblicazione dei risultati su rivista specializzata (Testbeam studies of pre-prototype silicon strip sensors for the LHCb UT upgrade project NIM.A 806 (2016) 244-257).
</details>


## 7. Online Monitoring dell’ Upstream Tracker (LHCb upgrade)
<details>
<summary>Click to expand</summary>
L’UT è stato l’ultimo subdetector ad essere installato durante il Run3. Attualmente in fase di commissioning,  esso prevede un intenso periodo di calibrazione e allineamento al resto del detector.
Il suo monitoring è stato individuato dal management dell’esperimento come uno di task cruciali per avere una presa dati di successo nell’anno prossimo
Sono responsabile della realizzazione di tutti i tool necessari per monitorare i dati del detector in real-time nella control room. E’ richiesta l’integrazione con il software esistente offline e lo sviluppo di opportuni decoder delle raw banks /histogrammer e hitmaps /  performance plot non ancora disponibili.
</details>


## 8. Tracking 4D hardware: Progetto Timespot e relativi sviluppi
<details>
<summary>Click to expand</summary>
Per espandere le mie competenze in chiave di sviluppo di nuove tecnologie utili per lo sviluppo di esperimenti futuri, ho fatto parte del progetto Timespot (https://web.infn.it/timespot/), call di gruppo 5 finanziata dall’ INFN (1M euro totali). 
Il programma ha come obiettivo lo sviluppo di tecnologie per il tracking real time in 4D. Il progetto è terminato, ma ulteriori sviluppi sono tuttora in corso tramite altri progetti attivi nella sezione di Milano ed in altri dipartimenti (e.g. progetto ATTRACT).
Con l’aiuto di un postdoc e un ingegnere, si è realizzato un dimostratore per un sistema di tracciatura hardware codificato in FPGA che possa avere performance mai raggiunte prima a clock rates di 40MHz. L’idea è di applicare tali tecnologie a detector di nuova concezione (timescale 2025-2030), in cui la misura del timing risulta fondamentale per poter funzionare ai rate di raccolta dati previsti nei detector di nuova generazione attualmente in fase di concept-design (tempo di arrivo delle particelle su ciascun piano sensibile di 30ps in pixel di dimensioni trasverse di 50um).
</details>


## 9. Progetto EDIPO: Experiment for DIPOle moments of short-lived heavy fermions at LHC
<details>
<summary>Click to expand</summary>
Il progetto EDIPO si inserisce nella ricerca di nuove possibilità per la realizzazioni di nuovi esperimenti sull’acceleratore LHC (generalmente di dimensioni ridotte se comparati ai General Purpose Detector). Il progetto EDIPO prevede la realizzazione di un dimostratore per un nuovo esperimento a targhetta fissa ad LHC. L’idea è di effettuare un test proof-of-principle da testare su fascio al SPS.
Si propone la misura diretta dei momenti di dipolo elettrico e magnetico di fermioni pesanti short-lived (charm and beauty baryons e il leptone τ). Queste misure sono sensibili a fisica sia del Modello Standard che oltre (BSM) e sono basate sulla precessione dello spin di particelle polarizzate in campi elettromagnetici estremamente intensi. La precessione viene realizzata tramite “channeling” delle particelle in cristalli curvi posti accanto al fascio principale.
Uno studio di fattibilità è in considerazione presso il gruppo di acceleratori al CERN ed è stata individuata una sezione dritta della macchina per questo nuovo esperimento alla Insertion Region 3 (IR3), una sezione attualmente dedicata alla pulizia dei fasci di LHC. Tale misure risultano complementari ad altre misure di precisione del Modello Standard (e.g. g-2).
Il progetto EDIPO si prefigge di sviluppare simulazioni dettagliate dell’esperimento, l’ottimizzazione dei diversi layout e la valutazione delle possibili tecnologie impiegabili. Una stazione + sensore dell’attuale rivelatore di vertice di LHCb (VELO - silicon pixel detector) sarà caratterizzata ed adattata per contenere i costi di produzione sia dei sensori che del loro readout.
Si prevede il design e la costruzione dell’hardware richiesto per includere tale sensore in una “Roman Pot”, come primo prototipo di stazione per il detector finale. Le Roman Pot saranno ispirate a quelle utilizzate per l’esperimento TOTEM al CERN.
Si pensa di espandere il progetto includendo studi di fattibilità di fotoproduzione di stati esotici come pentaquark. Per tale attività si ricorrerà all’esperienza sviluppata nell’ambito delle analisi di CEP.
</details>





